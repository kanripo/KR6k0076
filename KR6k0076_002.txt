#-*- mode: mandoku-view; -*-
#+DATE: 2015-08-30 20:43:53.008439
#+TITLE: 梵網經
#+PROPERTY: CBETA_ID T24n1484
#+PROPERTY: ID KR6k0076
#+PROPERTY: SOURCE Taisho Tripitaka Vol. 24, No. 1484
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0076_T_002-1003a> ¶¶¶¶¶¶¶¶¶¶¶¶¶
#+PROPERTY: JUAN 2
¶

《梵網經》菩薩戒序¶

諸佛子等。合掌至心聽。我今欲說諸佛大戒¶
序。眾集默然聽。自知有罪當懺悔。懺悔即¶
安樂。不懺悔罪益深。無罪者默然。默然故¶
當知眾清淨。諸大德優婆塞優婆夷等諦聽。¶
佛滅度後於像法中。應當尊敬波羅提木¶
叉。波羅提木叉者即是此戒。持此戒時如¶
暗遇明如貧得寶如病得差如囚繫出獄¶
如遠行者得歸。當知此則是眾等大師。若¶
佛住世無異此也。怖心難生善心難發。故¶
經云。勿輕小罪以為無殃。水滴雖微漸¶
盈大器。剎那造罪殃墮無間。一失人身萬¶
劫不復。壯色不停猶如奔馬。人命無常過¶
於山水。今日雖存明亦難保。眾等各各一心¶
勤修精進。慎勿懈怠懶惰睡眠縱意。夜即攝
<pb:KR6k0076_T_002-1003b>¶
心存念三寶。莫以空過徒設疲勞後代深¶
悔。眾等各各一心謹依此戒。如法修行應當¶
學。¶
¶
¶
梵網經盧舍那佛說菩薩心地¶
戒品第十卷下¶
¶
後秦龜茲國三藏鳩摩羅什譯¶

菩薩心地品之下爾時盧舍那佛。為此大眾。略開百千恒河¶
沙不可說法門中心地。如毛頭許。是過去一¶
切佛已說。未來佛當說。現在佛今說。三世菩¶
薩已學當學今學。我已百劫修行是心地。¶
號吾為盧舍那。汝諸佛子轉我所說。與一切¶
眾生開心地道。時蓮花臺藏世界赫赫天光¶
師子座上盧舍那佛放光光。告千花上佛。¶
持我心地法門品。而去復轉為千百億釋迦¶
一切眾生。次第說我上心地法門品。汝¶
等受持讀誦一心而行。¶

爾時千花上佛千百億釋迦。從蓮花藏世界¶
赫赫師子座起。各各辭退舉身放不可思議¶
光。光光皆化無量佛。一時以無量青黃赤白¶
花供養盧舍那佛。受持上所說心地法門品¶
竟。各各從此蓮花藏世界而沒。沒已入體¶
性虛空花光三昧。還本源世界閻浮提菩提¶
樹下。從體性虛空華光三昧出。出已方坐¶
金剛千光王座。及妙光堂說十世界法門海。復¶
從座起至帝釋宮說十住。復從座起至¶
炎天中說十行。復從座起至第四天中說
<pb:KR6k0076_T_002-1003c>¶
十迴向。復從座起至化樂天說十禪定。復¶
從座起至他化天說十地。復至一禪中說¶
十金剛。復至二禪中說十忍。復至三禪中¶
說十願。復至四禪中摩醯首羅天王宮。說¶
我本源蓮花藏世界盧舍那佛所說心地法門¶
品。其餘千百億釋迦亦復如是無二無別。如¶
賢劫品中說。¶

爾時釋迦。從初現蓮花藏世界。東¶
方來入天宮中說魔受化經已。下生南¶
閻浮提迦夷羅國。母名摩耶父字白淨吾¶
名悉達。七歲出家三十成道。號吾為釋迦¶
牟尼佛。於寂滅道場坐金剛花光王座。乃¶
至摩醯首羅天王宮。共中次第十住處所¶
說。時佛觀諸大梵天王網羅幢因為說。無¶
量世界猶如網孔。一一世界各各不同別異¶
無量。佛教門亦復如是。吾今來此世界八千¶
返。為此娑婆世界坐金剛座。乃至¶
摩醯首羅天王宮。為是中一切大眾略開心¶
地品竟。復從天王宮下至閻浮提¶
菩提樹下。為此地上一切眾生凡夫癡闇之¶
人。說我本盧舍那佛心地中初發心中常所¶
誦一戒光明。金剛寶戒是一切佛本源。一切¶
菩薩本源。佛性種子。一切眾生皆有佛性。一¶
切意識色心是情是心皆入佛性戒中。當當¶
常有因故。有當當常住法身。如是十波羅¶
提木叉。出於世界。是法戒是三世一切眾生¶
頂戴受持。吾今當為此大眾重說十無盡¶
藏戒品。是一切眾生戒本源自性清淨。¶

#+BEGIN_VERSE
「　我今盧舍那
　方坐蓮花臺
<pb:KR6k0076_T_002-1004a>¶
　周匝千花上
　復現千釋迦¶
　一花百億國
　一國一釋迦¶
　各坐菩提樹
　一時成佛道¶
　如是千百億
　盧舍那本身¶
　千百億釋迦
　各接微塵眾¶
　俱來至我所
　聽我誦佛戒¶
　甘露門則開
　是時千百億¶
　還至本道場
　各坐菩提樹¶
　誦我本師戒
　十重四十八¶
　戒如明日月
　亦如瓔珞珠¶
　微塵菩薩眾
　由是成正覺¶
　是盧舍那誦
　我亦如是誦¶
　汝新學菩薩
　頂戴受持戒¶
　受持是戒已
　轉授諸眾生¶
　諦聽我正誦
　佛法中戒藏¶
　波羅提木叉
　大眾心諦信¶
　汝是當成佛
　我是已成佛¶
　常作如是信
　戒品已具足¶
　一切有心者
　皆應攝佛戒¶
　眾生受佛戒
　即入諸佛位¶
　位同大覺已
　真是諸佛子¶
　大眾皆恭敬
　至心聽我誦
#+END_VERSE
」¶

爾時釋迦牟尼佛。初坐菩提樹下成無上¶
覺初結菩薩波羅提木叉。孝順父母師僧三¶
寶孝順至道之法孝名為戒亦名制止。即佛¶
口放無量光明。是時百萬億大眾諸菩薩。¶
十八梵天六欲天子十六大國王。合掌至心¶
聽佛誦一切佛大乘戒。告諸菩薩言。¶
我今半月半月。自誦諸佛法戒。汝等。一切發
<pb:KR6k0076_T_002-1004b>¶
心菩薩亦言。乃至十發趣十長養十金剛十¶
地諸菩薩亦誦。是故戒光從口出。有緣非¶
無因故。光光非青黃赤白黑。非色非心。¶
非有非。非因果法。是諸佛之本源行菩¶
薩之根本。是大眾諸佛子之根本。是大¶
眾諸佛子應受持應讀誦善學。佛子諦聽。¶
若受佛戒者。國王王子百官宰相。比丘比丘¶
尼。十八梵天六欲天。庶民黃門婬男婬女¶
奴婢。八部鬼神金剛神畜生乃至變化人。但¶
解法師語。盡受得戒。皆名第一清淨者。¶

佛告諸佛子言。有十重波羅提木叉。若受¶
菩薩戒不誦此戒者。非菩薩非佛種子。¶
我亦如是誦。一切菩薩已學。一切菩薩當學¶
一切菩薩今學。我已略說菩薩波羅提木叉相¶
貌。是事應當學敬心奉持。¶

佛告。佛子。若自殺教人殺方便讚歎殺¶
見作隨喜。乃至呪殺。殺業殺報殺因殺緣。¶
乃至一切有命者不得故殺。是菩薩應起¶
常住慈悲心孝順心。方便救護。而¶
反恣心快意殺生。是菩薩波羅夷罪。¶

若佛子。自盜教人盜方便盜盜業盜報盜因盜緣¶
呪盜乃至鬼神有主物劫賊物。一切¶
財物一針一草不得故盜。而菩薩常生佛¶
性孝順心慈悲心。常助一切人生福生樂。而¶
反更盜人物。是菩薩波羅夷罪。¶

若佛子。自婬教人婬。乃至一切女人不得¶
故婬。婬因婬業婬法婬緣。乃至畜生女諸天¶
鬼神女。及非道行婬。而菩薩應生孝順心。¶
救度一切眾生。淨法與人。而反更起一切
<pb:KR6k0076_T_002-1004c>¶
人婬不擇畜生乃至母女姊妹六親行婬¶
無慈悲心。是菩薩波羅夷罪。¶

若佛子。自妄語教人妄語方便妄語。妄語¶
因妄語業妄語法妄語緣。乃至不見言見。¶
見言不見。身心妄語。而菩薩常生正語¶
。亦生一切眾生正語正見。而反更起一切¶
眾生邪語邪見業。是菩薩波羅夷罪。¶

若佛子。自酤酒教人酤酒。酤酒因酤酒業酤酒法酤酒緣¶
。一切酒不得酤。是酒起罪因¶
緣。而菩薩應生一切眾生明達之慧。而反更¶
生眾生顛倒之心。是菩薩波羅¶
夷罪。¶

若佛子口。自說出家在家菩薩比丘比丘尼罪¶
過。教人說罪過。罪過因罪過業罪過法罪過緣¶
。而菩薩聞外道惡人及二乘惡人說佛¶
法中非法非律。常生悲心教化是惡人輩。¶
令生大乘善信。而菩薩反更自說佛法中罪¶
過。是菩薩波羅夷罪。¶

若佛子口。自讚毀他亦教人自讚毀他。毀他¶
因毀他業毀他法毀他緣。而菩薩應代一¶
切眾生受加毀辱。惡事自向己好事與他¶
人。若自揚己德隱他人好事。令他人受毀¶
者。是菩薩波羅夷罪。¶

若佛子。自慳教人慳。慳因慳業慳法慳緣。¶
而菩薩見一切貧窮人來乞者。隨前人所須
<pb:KR6k0076_T_002-1005a>¶
一切給與。而菩薩惡心瞋心。乃至不施¶
一錢一針一草。有求法者。不為說一句一¶
偈一微塵許法。而反更罵辱。是菩薩波羅¶
夷罪。¶

若佛子。自瞋教人瞋。瞋因瞋業瞋法瞋緣。¶
而菩薩應生一切眾生中善根無諍之事。常¶
生慈悲心。而反更於一切眾生中。乃至於非¶
眾生中。以惡口罵辱加以手打。及以刀仗¶
意猶不息。前人求悔善言懺謝。猶瞋不解¶
。是菩薩波羅夷罪。¶

若佛子。自謗三寶教人謗三寶。謗因謗業謗法謗緣¶
。而菩薩見外道及以惡人一言謗¶
佛音聲。如三百鉾刺心。況口自謗不生信¶
心孝順心。而反更助惡人邪見人謗。是¶
菩薩波羅夷罪。¶

善學諸仁者。是菩薩十波羅提木叉。應當¶
學。於中不應一一犯如微塵許。何況具足¶
犯十戒。若有犯者不得現身發菩提心。亦¶
失國王位轉輪王位。亦失比丘比丘尼位。亦¶
失十發趣十長養十金剛十地佛性常住妙¶
果。一切皆失墮三惡道中。二劫三劫不聞¶
父母三寶名字。以是不應一一犯。汝等一¶
切諸菩薩今學當學已學。是十戒應當¶
學敬心奉持。八萬威儀品當廣明。¶

佛告諸菩薩言。已說十波羅提木叉竟。四¶
十八輕今當說。¶

。若佛子。欲受國王位時。受轉輪王¶
位時。百官受位時。應先受菩薩戒。一切鬼¶
神救護王身百官之身。諸佛歡喜。既得戒
<pb:KR6k0076_T_002-1005b>¶
已。生孝順心恭敬心。見上座和上阿闍梨大德同學同見同行者。¶
癡心慢心瞋心。不起承迎¶
禮拜。一一不如法供養。以自賣身國城男女¶
七寶百物而供給之。若不爾者。犯輕垢罪。¶

若佛子。故飲酒而生酒過失無量。若自身手¶
過酒器與人飲酒者。五百世無手。何況自¶
飲。不得教一切人飲。及一切眾生飲酒。況¶
自飲酒一切酒不得飲。若故自飲教人飲。犯輕垢罪。¶

若佛子。故食肉一切肉不得食。斷大慈悲¶
佛性種子。一切眾生見而捨去。是故一切菩薩¶
不得食一切眾生肉。食肉得無量罪。若故¶
食者。犯輕垢罪。¶

若佛子。不得食五辛。大蒜革葱慈葱蘭葱¶
興蕖。是五種一切食中不得食。故食者。¶
犯輕垢罪。¶

若佛子。見一切眾生犯八戒五戒十戒。毀¶
禁七逆八難一切犯戒罪。應教懺悔。而菩薩¶
不教懺悔同住同僧利養。而共布薩同一¶
眾住說戒。而不舉其罪不教悔過者。犯輕¶
垢罪。¶

若佛子。見大乘法師大乘同學同見同行。來¶
入僧坊舍宅城邑。若百里千里來者。即起¶
迎來送去禮拜供養。日日三時供養。日食三¶
兩金百味飲食床座供事法師。一切所¶
須盡給與之。常請法師三時說法。日日三¶
時禮拜。不生瞋心患惱之心。為法滅身請¶
法不懈。若不爾者。犯輕垢罪。¶

若佛子。一切處有講法毘尼經律。大宅舍中
<pb:KR6k0076_T_002-1005c>¶
講法處。是新學菩薩應持經律卷至法師¶
所聽受諮問。若山林樹下僧地房中。一切說¶
法處悉至聽受。若不至彼聽受者。犯輕垢¶
罪。¶

若佛子。心背大乘常住經律。言非佛說。而¶
受持二乘聲聞外道惡見一切禁戒邪見經¶
律者。犯輕垢罪。¶

若佛子。見一切疾病人。應供養如佛無¶
異。八福田中看病福田第一福田。若父母師¶
僧弟子病。諸根不具百種病苦惱。皆供養¶
令差。而菩薩以瞋恨心不看乃至僧房中城¶
邑曠野山林道路中。見病不救濟者犯輕垢¶
罪。¶

若佛子。不得畜一切刀仗弓箭鉾斧鬪戰¶
之具。及惡羅網殺生之器。一切不得畜。而¶
菩薩乃至殺父母尚不加報。況殺一切眾¶
生。若故畜刀杖仗。犯輕垢罪。如¶
是十戒。應當學敬心奉持。下六品中廣明¶
。¶

佛言。佛子。不得為利養惡心故。通國使¶
命軍陣合會。興師相伐殺無量眾生。而菩¶
薩尚不得入軍中往來。況故作國賊。若故¶
作者。犯輕垢罪。¶

若佛子。故販賣良人奴婢六畜。市易棺材板¶
木盛死之具。尚不故作況教人作。
<pb:KR6k0076_T_002-1006a>¶
。犯輕垢罪。¶

若佛子。以惡心故無事謗他良人善人法師¶
師僧國王貴人。言犯七逆十重。父母兄¶
弟六親中。應生孝順心慈悲心。而反更加¶
於逆害墮不如意處。犯輕垢罪。¶

若佛子。以惡心故放大火。燒山林曠野。¶
四月乃至九月。放火若燒他人家屋宅城邑¶
僧房田木及鬼神官物。一切有主物不得故¶
燒。若故燒者。犯輕垢罪。¶

若佛子。自佛弟子及外道。六親一切善¶
知識。應一一教授持大乘經律。教解¶
義理。使發菩提心十發趣心十長養心十金¶
剛心。於三十心中一一解其次第法用。而菩¶
薩以惡心瞋心。橫教二乘聲聞經律外¶
道邪見論等。犯輕垢罪。¶

若佛子。應好心先學大乘威儀經律。廣開解¶
義味。見後新學菩薩有百里千里來求¶
大乘經律。應如法為說一切苦行。若燒身¶
燒臂燒指。若不燒身臂指供養諸佛非¶
出家菩薩。乃至餓虎狼口師子口中一切餓鬼。悉¶
應捨身肉手足而供養之。然後一一次第為¶
說正法。使心開意解。而菩薩為利養故為名聞故應¶
答不答。倒說經律文字無前無後謗三¶
寶說。犯輕垢罪。¶

若佛子。自為飲食錢財利養名譽故。親近¶
國王王子大臣百官。恃作形勢。乞索打拍牽¶
挽。橫取錢財一切求利。名為惡求多求。¶
教他人求。都無慈心無孝順心。犯輕¶
垢罪。
<pb:KR6k0076_T_002-1006b>¶

若佛子。應學十二部經誦戒日日六時持菩薩戒。¶
解其義理佛性之性。而菩薩不解一句一¶
偈戒律因緣。詐言能解者。即為自欺誑亦¶
欺誑他人。一一不解一切法知。而為他人作¶
師受戒者。犯輕垢罪。¶

若佛子。以惡心故。見持戒比丘手捉香爐¶
行菩薩行。而鬪搆兩頭謗欺賢人無惡不¶
造。。犯輕垢罪。¶

若佛子。以慈心故行放生業應作是念。一切男子是¶
我父。一切女人是我母。我生生無不從之¶
受生。故六道眾生皆是我父母。而殺而食者。¶
即殺我父母亦殺我故身。一切地水是我先¶
身。一切火風是我本體。故常行放生業。生生¶
受生。若見世人殺畜¶
生時。應方便救護解其苦難。常教化講說¶
菩薩戒救度眾生。若父母兄弟死亡之日。¶
請法師講菩薩戒經律福資其亡者。得¶
見諸佛生人天上。若不爾者犯輕垢罪。如¶
是十戒應當學敬心奉持。如滅罪品中廣¶
明一一戒。¶

佛言。佛子。不得以瞋報瞋以打報打。若殺¶
父母兄弟六親不得加報。若國主為他人¶
殺者。亦不得加報。殺生報生不順孝道。¶
尚不畜奴婢打拍罵辱。日日起三業口罪¶
無量。況故作七逆之罪。而出家菩薩無慈心¶
報詶。乃至六親中故作報者。犯輕垢罪。¶

若佛子。初始出家未有所解。而自恃聰明¶
有智。或高貴年宿。或恃大姓高門大解¶
大富饒財七寶。以此憍慢而不諮受先學
<pb:KR6k0076_T_002-1006c>¶
法師經律。其法師者。或小姓年少卑門貧窮¶
諸根不具。而實有德一切經律盡解。而新學¶
菩薩不得觀法師種姓。而不來諮受法師¶
第一義諦者。犯輕垢罪。¶

若佛子。佛滅度後。欲以好心受菩薩戒¶
時。於佛菩薩形像前自誓受戒。當七日佛¶
前懺悔。得見好相便得戒。若不得好相時。¶
以二七三七乃至一年。要得好相。得好相¶
已。便得佛菩薩形像前受戒。若不得好相。¶
雖佛像前受。戒不得戒。若現前先受菩薩¶
戒法師前受戒時。不須要見好相¶
。是法師師師相授故。不須好相。是以¶
法師前受戒即得戒。以生至重心故便得戒。¶
若千里內無能授戒師。得佛菩薩形像前自誓¶
受戒而要見好相。若法師自倚解經律大¶
乘學戒。與國王太子百官以為善友。而新¶
學菩薩來問若經義律義。輕心惡心慢心。不¶
一一好答問者。犯輕垢罪。¶

若佛子。有佛經律大乘法正見正性正法¶
身而不能勤學修集而捨七寶。反學邪¶
見二乘外道俗典。阿毘曇雜論書記。是斷¶
佛性障道因緣。非行菩薩道。若故作者。¶
犯輕垢罪。¶

若佛子。佛滅度後。為說法主為僧房主為教¶
化主坐禪主行來主。應生慈心善和鬪諍。
<pb:KR6k0076_T_002-1007a>¶
善守三寶物莫無度用如自己有。而反亂¶
眾鬪諍恣心用三寶物。犯輕垢罪。¶

若佛子。先住僧房中住。若見客菩薩比¶
丘來入僧房舍宅城邑國王宅舍中。乃至¶
夏坐安居處及大會中。先住僧應迎來送¶
去。飲食供養房舍臥具。繩床木床事事給與。若¶
無物應賣自身及男女身應割自身肉賣供給所須悉¶
與之。若有檀越來請眾僧。客僧有利¶
養分。僧房主應次第差客僧受請。而先住¶
僧獨受請而不差客僧。僧房主得無量罪。¶
畜生無異非沙門非釋種姓。。¶
犯輕垢罪。¶

若佛子。一切不得受別請利養入己。而此¶
利養屬十方僧。而別受請即取十方僧物¶
入己。八福田中諸佛聖人一一師僧父母病人¶
物自己用故。犯輕垢罪。¶

若佛子。有出家菩薩在家菩薩及一切檀越。¶
請僧福田求願之時。應入僧房問知事¶
人。今欲請僧求願知事報言次第請者即得十方賢聖僧而世¶
人別請五百羅漢菩薩僧。不如僧次一凡夫¶
僧。若別請僧者。是外道法。七佛無別請法。¶
不順孝道。若故別請僧者。犯輕垢罪。¶

若佛子。以惡心故為利養。販賣男女¶
色。自手作食自磨自舂。占相男女。解夢吉¶
凶。是男是女。呪術工巧調鷹方法。和合百¶
種毒藥千種毒藥蛇毒生金銀蠱毒。都無¶
慈心。。犯輕垢罪。¶

若佛子。以惡心自身謗三寶。詐現親¶
附。口便說空行在有中。為白衣通致男女
<pb:KR6k0076_T_002-1007b>¶
交會婬色縛著。於六齋日年三長齋月。作¶
殺生劫盜破齋犯戒者。犯輕垢罪。是十¶
戒。應當學敬心奉持。制戒品中廣解。¶

佛言。佛子。佛滅度後惡世中。若見外道¶
一切惡人劫賊賣佛菩薩父母形像。販賣¶
經律。販賣比丘比丘尼亦賣發心菩薩道¶
人。或為官使。與一切人作奴婢者。而菩薩¶
見是事已。應慈心方便救護處處教¶
化。取物贖佛菩薩形像。及比丘比丘尼¶
一切經律。若不贖者。犯輕垢罪。¶

若佛子。不得畜刀仗弓箭。販賣輕稱小¶
斗。因官形勢取人財物。害心繫縛破壞成¶
功。長養猫狸猪狗。若故養者。犯輕垢罪。¶

若佛子。以惡心故觀一切男女等鬪。軍陣¶
兵鬪劫賊等鬪。亦不得聽吹貝鼓角琴瑟¶
箏笛箜篌歌叫伎樂之聲。不聽摴蒲圍碁¶
波羅塞戰彈碁六博拍毱擲石投壺牽道八道¶
行成瓜鏡蓍草楊枝鉢盂髑髏。而作卜¶
筮。不作盜賊使命。一一不得作。若故¶
作者。犯輕垢罪。¶

若佛子。護持禁戒。行住坐臥日夜六時讀誦¶
是戒。猶如金剛。如帶持浮囊欲渡大海¶
如草繫比丘。常生大乘信。自知我是未¶
成之佛。諸佛是已成之佛。發菩提心。念念¶
不去心。若起一念二乘外道心者。犯輕垢¶
罪。¶

若佛子。常應發一切願。孝順父母師僧¶
。願得好師同學善知識。常教我大乘¶
經律。十發趣十長養十金剛十地。使我開解。
<pb:KR6k0076_T_002-1007c>¶
如法修行堅持佛戒。寧捨身命念念不去¶
心。若一切菩薩不發是願者。犯輕垢罪。¶

若佛子。發十大願已。持佛禁戒。作是願¶
言。寧以此身投熾然猛火大坑刀山。終不¶
毀犯三世諸佛經律與一切女人作不淨¶
行。¶

復作是願。寧以熱鐵羅網千重周匝纏身。¶
終不以破戒之身受於信心檀越一切衣¶
服。¶

復作是願。寧以此口吞熱鐵丸及大流猛¶
火經百千劫。終不以破戒之口食信心¶
檀越百味飲食。¶

復作是願。寧以此身臥大猛火羅網熱鐵¶
地上。終不以破戒之身受信心檀越百種¶
床座。¶

復作是願。寧以此身受三百鉾刺身經一¶
劫二劫。終不以破戒之身受信心檀越百¶
味醫藥。¶

復作是願。寧以此身投熱鐵鑊千¶
劫。終不以破戒之身受信心檀越千種房¶
舍屋宅園林田地。¶

復作是願。寧以鐵鎚打碎此身從頭至¶
足令如微塵。終不以此破戒之身受信心¶
檀越恭敬禮拜。¶

復作是願。寧以百千熱鐵刀鉾挑其兩目。
<pb:KR6k0076_T_002-1008a>¶
終不以破戒之心視他好色。¶

復作是願。寧以百千鐵錐遍身攙刺耳根¶
經一劫二劫。終不以破戒之心聽好音¶
聲。¶

復作是願。寧以百千刃刀割去其鼻。終不¶
以破戒心貪嗅諸香。¶

復作是願。寧以百千刃刀割斷其舌。終不¶
以破戒心食人百味淨食。¶

復作是願。寧以利斧斬斫其身。終不以¶
破戒心貪著好觸。¶

復作是願。願一切眾生成佛。菩薩¶
若不發是願者。犯輕垢罪。¶

若佛子常應二時頭陀冬夏坐禪結夏安居。¶
常用楊枝澡豆三衣瓶鉢坐具錫杖香爐漉¶
水囊手巾刀子火燧鑷子繩床經律佛像菩薩¶
形像。而菩薩行頭陀時及遊方時。行來百¶
里千里。此十八種物常隨其身。頭陀者從¶
正月十五日至三月十五日。八月十五日至¶
十月十五日。是二時中十八種物。常隨¶
其身如鳥二翼。若布薩日新學菩薩。半月半¶
月布薩誦十重四十八輕戒。時於諸佛菩¶
薩形像前誦。一人布薩即一人誦。若二及三¶
人至百千人亦一人誦。誦者高座。聽者下¶
坐。各各披九條七條五條袈裟。結夏安居一¶
一如法。若頭陀時莫入難處。若國難惡王。¶
土地高下草木深邃。師子虎狼水火風¶
劫賊道路毒蛇。一切難處悉不得入。¶
若頭陀行道乃至夏坐安居。是諸難處亦¶
不得入此難處況行頭陀者是難處。而故入者。犯輕垢罪。
<pb:KR6k0076_T_002-1008b>¶

若佛子。應如法次第坐。先受戒者在前坐。¶
後受戒者在後坐不問老少比丘比丘尼貴¶
人國王王子乃至黃門奴婢。皆應先受戒者¶
在前坐。後受戒者次第而坐。莫如外道癡¶
人。若老若少無前無後。坐無次第兵奴之¶
法。我佛法中先者先坐後者後坐。而菩薩¶
不次第坐。犯輕垢罪。¶

若佛子。常應教化一切眾生。建立僧房山¶
林園田立作佛塔。冬夏安居坐禪處所。一切¶
行道處。皆應立之。而菩薩應為一切眾生¶
講說大乘經律。若疾病國難賊難。父母兄¶
弟和上阿闍梨亡滅之日。及三七四七五¶
七日。亦講大乘經律而。齋會求¶
福行來治生。大火大水焚漂[漂*寸]。黑風¶
所吹船舫。江河大海羅剎之難。亦讀誦¶
講說此經律。乃至一切罪報三惡八難七逆¶
。杻械枷鎖繫縛其身。多婬多瞋多愚癡¶
多疾病。皆應講此經律。而新學菩¶
薩若不爾者。犯輕垢罪。是九戒。應當¶
學敬心奉持。梵壇品當說。¶

佛言。佛子。與人受戒時。不得揀擇一切¶
國王王子大臣百官。比丘比丘尼信男信女¶
婬男婬女。十八梵天六欲天子無根二根¶
黃門奴婢。一切鬼神盡得受戒。應教身所¶
著袈裟。皆使壞色與道相應。皆染使青黃¶
赤黑紫色一切染衣。乃至臥具盡以壞色。身¶
所著衣一切染色。若一切國土中國人所著¶
衣服。比丘皆應與其國土衣服色異與俗服有異。若欲受¶
戒時應問言。現身不作七逆罪耶。
<pb:KR6k0076_T_002-1008c>¶
菩薩法師不得與七逆人現身受戒。七逆¶
者。出佛身血。殺父。殺母。殺和尚。殺阿闍¶
梨。破羯磨轉法輪僧。殺聖人。若具七遮即¶
現身不得戒。餘一切人得受戒。出家¶
人法不向國王禮拜。不向父母禮拜。六親¶
不敬。鬼神不禮拜。但解法師語。有百里千里¶
來求法者。而菩薩法師。以惡心瞋心而不即¶
與授一切眾生戒者。犯輕垢罪。¶

若佛子。教化人起信心時。菩薩與他人¶
作教誡法師者。見欲受戒人。應教請二¶
師和尚阿闍梨。二師應問言。汝有七遮罪¶
不。若現身有七遮。師不應與受。¶
無七遮者得受。若有犯十重戒者教¶
懺悔。在佛菩薩形像前。日夜六時誦十重¶
四十八輕戒。苦到禮三世千佛得見好¶
相者。若一七日二三七日乃至一年要見好¶
相。好相者。佛來摩頂見光華種種異相。¶
便得滅罪。若無好相雖懺無益。是人現身¶
亦不得戒。而得增長受戒善。若犯四十八輕¶
戒者。對首懺罪滅。不同七遮。而教誡師¶
於是法中一一好解。若不解大乘經律若¶
輕若重是非之相。不解第一義諦。習種性¶
長養性性種性不可壞性道種性正覺性。其中多少
<pb:KR6k0076_T_002-1009a>¶
觀行出入十禪支一切行法。一一不得此¶
法中意。而菩薩為利養為名聞故。惡¶
求貪利弟子。而詐現解一切經律。為¶
供養故。是自欺詐亦欺詐他人。故與人受¶
戒者。犯輕垢罪。¶

若佛子。不得為利養故於未受菩薩戒¶
者前外道惡人前說此千佛大戒。邪見¶
人前亦不得說。除國王餘一切不得說。是¶
惡人輩不受佛戒。名為畜生。生生不見三¶
寶。如木石無心。名為外道邪見人輩。木頭¶
無異。而菩薩於是惡人前說七佛教戒者。¶
犯輕垢罪。¶

若佛子。信心出家受佛正戒。故起心毀犯聖¶
戒者。不得受一切檀越供養。亦不得國王¶
地上行。不得飲國王水。五千大鬼常遮其¶
前。鬼言大賊。入房舍城邑宅中。鬼復常¶
掃其脚跡。一切世人罵言佛法中賊。一切¶
眾生眼不欲見。犯戒之人畜生無異木頭無¶
異。若毀正戒者。犯輕垢罪。¶

若佛子。常應一心受持讀誦大乘經律。剝¶
皮為紙刺血為墨。以髓為水析骨為筆¶
書寫佛戒。木皮穀紙絹素竹帛亦應悉書¶
持。常以七寶無價香花一切雜寶。為箱囊¶
盛經律卷若不如法供養者。犯輕垢罪。¶

若佛子。常起大悲心。若入一切城邑舍宅。¶
見一切眾生。應唱言。汝等眾生盡應¶
受三歸十戒。若見牛馬猪羊一切畜生。應¶
心念口言。汝是畜生發菩提心。而菩薩入一¶
切處山林川野。皆使一切眾生發菩提心。
<pb:KR6k0076_T_002-1009b>¶
是菩薩若不教化眾生。犯輕垢罪。¶

若佛子。常行教化起大悲心。入檀越貴人¶
家一切眾中不得立為白衣說法。應白¶
衣眾前高座上坐。法師比丘不得地立為四¶
眾白衣說法。若說法時。法師高座香花供養。四¶
眾聽者下坐。如孝順父母敬順師教。如¶
事火婆羅門。其說法者若不如法說犯輕垢¶
罪。¶

若佛子。皆以信心受戒者。若國王太子¶
百官四部弟子。自恃高貴破滅佛法戒律。¶
明作制法制我四部弟子。不聽出家行道。¶
亦復不聽造立形像佛塔經律立統制眾安藉記僧比丘菩薩地立白衣高座廣行非法如兵奴事主而菩薩應受一切人供養而反為官走使非法非律若國王百官好心受佛戒者莫作是。破三寶之¶
罪。而故作破法者。犯輕垢罪。¶

若佛子。不以好心出家而為名聞利養。於國¶
王百官前說佛戒。橫與比丘比丘尼¶
菩薩弟子繫縛。如獄囚法兵奴之法如師子身中蟲自¶
食師子肉。非外道天魔能破。若受佛戒¶
者。應護佛戒如念一子。如事父母不可毀破。而菩¶
薩聞外道惡人以惡言謗佛戒。時。如三¶
百鉾刺心。千刀萬杖打拍其身等無有異。¶
寧自入地獄百劫。而不一聞惡言¶
破佛戒之聲。況自破佛戒。教人破破法¶
因緣。亦無孝順之心。若故作者。犯輕垢罪。¶
是九戒應當學敬心奉持。¶

諸佛子。是四十八輕戒。汝等受持。過去諸菩¶
薩已誦。未來諸菩薩當誦。現在諸菩薩今誦。¶
佛子聽十重四十八輕戒。三世¶
諸佛已誦當誦今誦。我今亦如是誦。汝等一¶
切大眾。若國王王子百官。比丘比丘尼信男
<pb:KR6k0076_T_002-1009c>¶
信女。受持菩薩戒者。應受持讀誦解說¶
書寫。佛性常住。戒卷流通。三世一切眾生化¶
化不絕。得見千佛佛佛授手。世世不墮¶
惡道八難。常生人道天中。我今在此樹下。¶
略開七佛法戒。汝等當一心學波羅提木¶
叉歡喜奉行。如無相天王品勸學中一一¶
已明。三千學者時坐聽者。聞佛自誦。心心¶
頂戴喜躍受持。¶

爾時釋迦牟尼佛。說上蓮花臺藏世界盧舍¶
那佛心地法門品中十無盡戒法品竟。千百¶
億釋迦亦如是說。從摩醯首羅天王宮至¶
此道樹下住處說法品。為一切菩薩不可¶
說大眾受持讀誦解說其義亦如是。千百¶
億世界蓮花藏世界。微塵世界。一切佛心藏¶
地藏戒藏無量行願藏。因果佛性常住藏。如是¶
一切佛說無量一切法藏竟。千百億世界¶
中。一切眾生受持歡喜奉行。若廣開心地相¶
相。如佛花光王品中說。¶

#+BEGIN_VERSE
「　明人忍慧強
　能持如是法¶
　未成佛道間
　安獲五種利¶
　一者十方佛
　愍念常守護¶
　二者命終時
　正見心歡喜¶
　三者生生處
　為淨菩薩友¶
　四者功德聚
　戒度悉成就¶
　五者今後世
　性戒福慧滿
<pb:KR6k0076_T_002-1010a>¶
　此是諸佛子
　智者善思量¶
　討我著相者
　不能主是法¶
　滅壽取證者
　亦非下種處¶
　欲長菩提苗
　光明照世間¶
　應當靜觀察
　諸法真實相¶
　不生亦不滅
　不常復不斷¶
　不一又不異
　不來亦不去¶
　如是一心中
　方便勤莊嚴¶
　菩薩所應作
　應當次第學¶
　於學於無學
　勿生分別想¶
　是名第一道
　亦名摩訶衍¶
　一切戲論惡
　悉從是處滅¶
　諸佛薩婆若
　悉由是處出¶
　是故諸佛子
　宜發大勇猛¶
　於諸佛淨戒
　護持如明珠¶
　過去諸菩薩
　已於是中學¶
　未來者當學
　現在者今學¶
　此是佛行處
　聖主所稱歎¶
　我已隨順說
　福德無量聚¶
　迴已施眾生
　共向一切智¶
　願聞是法者
　疾得成佛道
#+END_VERSE
」¶
佛說梵網經卷下¶
